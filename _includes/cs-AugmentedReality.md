{% include figure image_path="/images/augmented-figure1.png" caption="Figure 1:Σύμφωνα με τον Azuma (1997) η Επαυξημένη Πραγματικότητα (AR/ΕΠ) είναι μια παραλλαγή του εικονικού περιβάλλοντος (Virtual Environments - VE) ή της εικονικής πραγματικότητας (VR), όπως συνήθως ονομάζεται." id="fig:augmented-figure1" %}


Ο όρος «Επαυξημένη Πραγματικότητα» (Augmented Reality) σχεδιάστηκε στις αρχές της δεκαετίας του '90 από τους Caudell και Mizell (1992) και "είναι η ενσωμάτωση των ψηφιακών πληροφοριών (ήχος, γραφικά, βίντεο, δεδομένα τοποθεσίας κ.α.) με το φυσικό περιβάλλον του χρήστη σε πραγματικό χρόνο, με σκοπό να δημιουργήσουν μια βελτιωμένη εμπειρία χρήστη". Οι τεχνολογίες Virtual Reality (VR) "βυθίζουν" εντελώς έναν χρήστη μέσα σε ένα συνθετικό περιβάλλον. Ο χρήστης δεν μπορεί να δει τον πραγματικό κόσμο γύρω του. Αντίθετα, το AR επιτρέπει στον χρήστη να βλέπει τον πραγματικό κόσμο, με εικονικά αντικείμενα μέσα στον πραγματικό κόσμο (Εικόνα 1). Επομένως, το AR συμπληρώνει την πραγματικότητα, αντί να την αντικαθιστά πλήρως. "Η Επαυξημένη Πραγματικότητα στοχεύει στην απλούστευση της ζωής του χρήστη, φέρνοντας εικονικές ψηφιακές πληροφορίες όχι μόνο στο άμεσο περιβάλλον του, αλλά και σε οποιαδήποτε έμμεση άποψη του πραγματικού περιβάλλοντος, όπως μία ζωντανή ροή βίντεο. Έτσι, η Επαυξημένη Πραγματικότητα βελτιώνει την αντίληψη και αλληλεπίδραση του χρήστη με τον πραγματικό κόσμο" (Azuma, 1997).


{% include figure image_path="/images/marked-augmented.png" caption="Figure 2:Επαυξημένη Πραγματικότητα που βασίζεται σε δείκτες." id="fig:marked-augmented" %}

Σε αυτή τη κατηγορία AR ανήκουν εφαρμογές, οι οποίες παρέχουν περισσότερες πληροφορίες σχετικά με ένα αντικείμενο, αφού πρώτα ανιχνεύσουν ένα συγκεκριμένο δείκτη με την βοήθεια μιας κάμερας. Ουσιαστικά, ανιχνεύει το αντικείμενο που βρίσκεται μπροστά από την κάμερα και παρουσιάζει τις σχετικές πληροφορίες στο χρήστη αναφορικά με το αντικείμενο που εντοπίστηκε στην οθόνη. Η αναγνώριση του αντικειμένου γίνεται χρησιμοποιώντας μια κάμερα και έναν οπτικό δείκτη, όπως είναι για παράδειγμα ένας QR/2D κώδικας, και το αποτέλεσμα παράγεται μόνο όταν ο οπτικός δείκτης γίνει αντιληπτός. Οι εφαρμογές που χρησιμοποιούν αυτή την τεχνολογία μέσω μιας κάμερας από οποιαδήποτε συσκευή μπορούν να διακρίνουν έναν δείκτη από οποιοδήποτε άλλο αντικείμενο του πραγματικού κόσμου. Ως δείκτες χρησιμοποιούνται διακριτά αλλά και απλά πρότυπα (όπως ένας κώδικας QR), επειδή μπορούν εύκολα να αναγνωριστούν και δεν απαιτούν πολλή επεξεργαστική ισχύς για ανάγνωση. Μετά την αναγνώριση του δείκτη, αυτό αντικαταστάται στην οθόνη με μία 3D απεικόνιση του αντίστοιχου αντικειμένου (Figure 2). Με αυτόν τον τρόπο, ο χρήστης μπορεί να δει ένα αντικείμενο με περισσότερη λεπτομέρεια και από διάφορες γωνίες.


{% include figure image_path="/images/unmarked-augmented.png" caption="Figure 3:Επαυξημένη Πραγματικότητα χωρίς δείκτες." id="fig:unmarked-augmented" %}

Οι εφαρμογές Επαυξημένης Πραγματικότητας χωρίς δείκτες αποτελούν τις πιο διαδεδομένες εφαρμογές στον κλάδο του AR και αξιοποιούν τα φυσικά αντικείμενα του περιβάλλοντος αντί για οπτικούς δείκτες. Η μέθοδος αυτή χρησιμοποιεί την εφαρμογή εντοπισμού θέσης (GPS), την ψηφιακή πυξίδα και τον μετρητή ταχύτητας, τα οποία είναι ενσωματωμένα στη συσκευή για να παρέχουν δεδομένα σχετικά με την τοποθεσία του χρήστη. Ο λόγος για τον οποίο η τεχνολογία Επαυξημένης Πραγματικότητας χωρίς δείκτες είναι τόσο δημοφιλής στους χρήστες είναι η ευρεία διαθεσιμότητα των smartphones και των λειτουργιών ανίχνευσης θέσης που παρέχουν. Χρησιμοποιείται για οδηγίες πλοήγησης και άλλων εφαρμογών κινητής συσκευών που βασίζονται στο GPS (Figure 3).
